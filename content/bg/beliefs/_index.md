---
title: "Убеждения"
meta_title: "Beliefs"
description: "Научете повече за убежденията на Евангелска Съборна Българска Църква Хасково. Ние вярваме в Библията, Исус Христос и Светия Дух. Присъединете се към нашата християнска общност и открийте радостта от вярата и молитвата в нашата българска евангелска църква."
image: "/images/avatar.png"
draft: false
---

Нашето мото е **покай се** - променен начин на мислене, който води до променен начин на живот.

Това е невъзможно без стабилно разяснително проповядване и поучение, основани на библейските доктрини.

Ето защо като всички истински християни преди нас вярваме в единия Бог Отец, Вседържител, Творец на небето и земята, на всичко видимо и невидимо.

И в единия Господ Исус Христос, Божия Син, Единородния, Който е роден от Отца преди всички векове: Светлина от Светлина, Бог истинен от Бог истинен, роден, несътворен, единосъщен с Отца и чрез Когото всичко е станало;

Който заради нас, човеците, и заради нашето спасение, слезе от небесата и се въплъти от Светия Дух и от Дева Мария, и стана човек;

и бе разпнат за нас при Понтий Пилат, и страда, и бе погребан;

и възкръсна в третия ден, според Писанията;

и възлезе на небесата, и седи отдясно на Отца;

и пак ще дойде със слава да съди живите и мъртвите, и царството Му не ще има край.

И в Светия Дух, Господа, Животворящия, Който изхожда от Отца, Комуто се покланяме и Го славим наравно с Отца и Сина, и Който е говорил чрез пророците.

В една свята, вселенска и апостолска Църква.

Изповядваме едно кръщение за опрощаване на греховете.

Чакаме възкресение на мъртвите и живот в бъдещия век. Амин.

В детайли богословието на църквата следва Уестминстърската изповед на вярата.

